---
layout:     post
title:      "Hajdeger o obrazovanju"
subtitle:   "Stvarnost je uvek tu, iza ćoška, da nas udari po nosu"
date:       2015-12-21
author:     "Helios Apollo"
header-img: "img/post-bg-01.jpg"
---

<p>Hajdeger nije bio filozof obrazovanja. Zato sam se začudio kada sam, pre par dana naišao na jedno njegovo zanimljivo razmišljanje o znanju i učenju, u knjizi <em>Uvod u metafiziku</em>. Izdvoji bih sledeća dva pasusa:</p>
<blockquote><p>Samo posedovati informacije, bez obzira koliko široko bilo njihovo dejstvo, ne znači znati. Čak i kada su informacije fokusirane na ono što je praktično najvažnije u obrazovanju, to nije znanje. Čak i kada su informacije ... bliske životu, posedovanje informaicja nije znanje. Onaj ko ima takve informacije i dodao im je par praktičnih trikova još uvek je u gubitku i neizbežno će naleteti na stvarnost koja je uvek različita od sitničavog razumevanja bliskog životu i bliskog stvarnosti. Zašto? Zato što on ne poseduje znanje, pošto znati znači <strong>moći učiti</strong>. </p>
<p>Naravno, prema svakidašnjem razumevanju neko poseduje znanje ako više ništa ne mora da uči, ako je završio učenje. Ne. Zna jedino onaj ko razume da mora uvek ponovo da uči i ko je, na osnovu ovog razumevanja stigao do toga da stalno <strong>može da uči</strong>. To je mnogo teže nego posedovati informacije.</p>
<br/>(Martin Hajdeger, Uvod u metafiziku)</blockquote>
<p>Na prvo čitanje, gotovo mi se učinilo da Hajdeger govori o onome što se u obrazovanju danas dešava: stare prakse, koje su obrazovanje držali u izlolovanim institucijama, odvojenim od realnosti rada, obrazvne prakse prugastih prostora, propadaju i nastaju novi oblici: obrazovanje integrisano sa radnim mestom, dualno obrazovanje, kontinuirano obrazovanje. Da li je Hajdeger bio avangarda novog korporativnog obrazovanja?</p>
<p>Ne. Korporativno obrazovanje samo povećava dostupnost informacija. U stvari, nove obrazovne prakse još više guraju znanje o kom Hajdeger govori u zaborav. Korporativno obrazovanje nas drži stalno zauzete (na neki način, to je nova industrija zabave) i navodi nas da eksplicitno odbijemo mogućnost susreta sa stvarnošću - naravno, samo privremeno, jer stvarnost je uvek tu, iza ćoška, da nas udari po nosu.</p>